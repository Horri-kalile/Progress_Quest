---
layout: default
title: Retrospettiva
nav_order: 7
---

# Retrospettiva
I documenti relativi alle varie iterazioni (sprint), compresi quelli di pianificazione e retrospettiva,  
sono consultabili nelle varie pagine di backlog.  
In questa sezione condividiamo una panoramica sul processo di sviluppo del progetto, evidenziando come è andata,  
cosa ha funzionato bene e quali difficoltà abbiamo incontrato.

## Processo di sviluppo
### Approccio adottato
Abbiamo scelto di non seguire il classico TDD. Invece, abbiamo prima costruito la parte base del progetto,  
completandola, e solo dopo abbiamo aggiunto i test per capire dove c’erano errori o problemi di implementazione.  
Nei primi due sprint ci siamo concentrati sui modelli e controller, senza avere una versione funzionante completa.  
Al terzo sprint abbiamo lavorato sulla GUI, in modo basilare, ma integrandola con ciò che avevamo fatto prima.  
Dal quarto sprint abbiamo deciso di rivedere alcune parti del codice, per eliminare ridondanze e migliorare le prestazioni.  
Durante la fase di release abbiamo incontrato qualche problema di esecuzione legato a configurazioni di JavaFX e a questioni di coverage,  
ma tutto sommato l’approccio è stato incrementale e ci ha permesso di costruire il progetto passo dopo passo.

### Collaborazione e comunicazione
Per coordinare il lavoro, abbiamo fatto affidamento su incontri regolari via Google Meets.  
Questi momenti ci hanno permesso di confrontarci rapidamente su dubbi e difficoltà, risolvendo problemi sul nascere.  
Inoltre, abbiamo privilegiato un flusso di comunicazione aperto e spontaneo, spesso scambiandoci idee e aggiornamenti anche al di fuori degli incontri formali,  
cosa che ha contribuito a mantenere un buon clima di squadra e a facilitare la collaborazione, soprattutto nei momenti più complessi del progetto.

### Gestione del codice e organizzazione
Abbiamo mantenuto il codice su un repository condiviso e cercato di rispettare un’organizzazione di base per evitare conflitti,  
ma senza imporre troppe regole rigide. Questo ha favorito una certa fluidità nello sviluppo, pur mantenendo ordine e chiarezza nei cambiamenti.  
Grazie a questo equilibrio, siamo riusciti a lavorare in modo efficace anche senza procedure troppo formali.

## Commenti finali
Scala si è dimostrato un linguaggio veramente potente e versatile: si può scrivere codice in tantissimi modi diversi.  
Durante lo sviluppo abbiamo provato a sperimentare approcci differenti, sfruttando alcune delle sue potenzialità più espressive.  
Tuttavia, **soggettivamente riteniamo di non aver esplorato appieno tutte le possibilità offerte da Scala**, anche per via del tempo limitato e della complessità del progetto.  
Nel complesso siamo comunque molto soddisfatti del lavoro svolto: abbiamo raggiunto gli obiettivi previsti e sfruttato bene le ore a disposizione.  
Il gruppo è motivato a continuare e a sviluppare nuove funzionalità o miglioramenti futuri.
